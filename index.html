<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Inwokacja</title>
</head>
<body>
    
    <div class="container">
        <h1 class="title">Adam Mickiewicz - Pan Tadeusz</h1>
        <h2 class="subtitle">Inwokacja</h2>
        <p>Litwo! Ojczyzno moja! ty jesteś jak zdrowie.</p>
        <p>Ile cię trzeba cenić, ten tylko się dowie,</p>    
        <p>Kto cię stracił. Dziś piękność twą w całej ozdobie</p>             
        <p>Widzę i opisuję, bo tęsknię po tobie.</p><br>    
        
        <p>Panno Święta, co Jasnej bronisz Częstochowy</p>             
        <p>I w Ostrej świecisz Bramie! Ty, co gród zamkowy</p>             
        <p>Nowogródzki ochraniasz z jego wiernym ludem!</p>             
        <p>Jak mnie dziecko do zdrowia powróciłaś cudem</p>            
        <p>(Gdy od płaczącej matki pod Twoję opiekę</p>            
        <p>Ofiarowany, martwą podniosłem powiekę</p>        
        <p>I zaraz mogłem pieszo do Twych świątyń progu</p>            
        <p>Iść za wrócone życie podziękować Bogu),</p>           
        <p>Tak nas powrócisz cudem na Ojczyzny łono.</p>            
    </div>


</body>
</html>